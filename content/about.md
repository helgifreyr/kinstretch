---
title: "Um Helga"
date: 2018-02-20T10:33:50Z
draft: false
weight: 30
---

{{< figure class="image main" src="/images/cane-hand.jpg" >}}

Helgi Freyr heiti ég og er áhugamaður um handstöðulistir (e. *handbalancing*).
Sem barn spilaði ég fótbolta en var alltaf mjög stirður.
Þessi stirðleiki varð svo til þess að ég sleit á mér nárann báðu megin sitthvort árið.
Við tóku u.þ.b. tólf ár af tölvuleikjaspilun og eðlisfræðinámi þar sem að ég gerði lítið annað en að sitja fyrir framan tölvuna.

Eftir þessi ár var líkaminn ansi illa á sig kominn.
Í yfirþyngd með engan styrk né liðleika ákvað ég að fara að hreyfa mig aftur.
Ég hóf ferðalag mitt í Boot Camp og stundaði jóga samhliða því.
Eftir rúmlega ár af því, uppgötvaði ég ,,Movement'' og hóf að iðka það.

Um það leiti áttaði ég mig á því að handstöður og listin að standa á höndum væri eitthvað sem ég hefði mikinn áhuga á, og fór hægt og rólega að einbeita mér að þeirri iðkun.
Brátt tók sú iðkun yfir mest allar æfingar sem að ég gerði og ég fór að leita að handstöðulistaþjálfara.
Leit mín endaði þegar að ég kynntist [Mikael Kristiansen](http://www.mikaelbalancing.com), norskum handstöðulistamanni.
Síðan haustið 2016 hef ég lært listina að standa á höndum frá honum.

Ég sæki þó reglulega námskeið um allan heim og hef lært frá fólki á borð við [Sammy Dinneen](http://www.sammydinneen.com/), [Yuri Marmerstein](http://www.yuri-mar.com/), [Nicolas Montes de Oca](https://www.facebook.com/Nicolas-Montes-de-oca-Handbalancer-228429954179079/), [Matt Pasquet](http://mattpasquet.com/) og [The London School of Handbalancing and Acrobatics](https://www.facebook.com/The-London-School-of-Hand-Balancing-and-Acrobatics-164165417013330/).

Námskeiðin mín henta öllum sem hafa áhuga á því að læra að standa á höndum og ég tel mig geta boðið upp á einstakt sjónarhorn á handstöðunalistina því að ég stóð aldrei á höndum sem barn.
Ég hef kennt fólki á öllum þrepum handstöðunnar, hvort sem að það séu fimleikafólk, sirkuslistamenn eða einhver með engan bakgrunn.
Ég tel mig geta miðlað þessari kennslu á einstakan máta því að ég fór frá því að geta bókstaflega ekkert yfir í að geta eitthvað.
Einnig skilaði allt eðlisfræðinámið mér doktorsgráðu og ég tel að sá skilningur á eðlisfræði hjálpi mér að koma handstöðunni til skila.

{{< socialLinks >}}